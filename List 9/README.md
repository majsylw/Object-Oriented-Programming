# Zadania na laboratorium

## Zadanie 1
Zadanie 1
Chcemy stworzyć oprogramowanie do obsługi biblioteki. Nasza prosta biblioteka wypożycza książki (autor/autorzy i tytuł) oraz płyty dvd z filmami (tytuł, reżyser i obsada) (na razie, ale myśli o rozszerzeniu asortymentu o np. gry planszowe (nazwa i producent)). Każda rzecz wypożyczana z biblioteki ma unikalny identyfikator. Klientami biblioteki są osoby fizyczne oraz firmy. Klienci również mają przydzielone unikalne identyfikatory. Zaprojektuj i zaprogramuj obiektowy prototyp sytemu, w którym będzie można wykonać kilka typowych operacji:

1. nowy klient jest dopisywany do systemu
2. klient wypożycza rzecz
3. klient oddaje rzecz z wypożyczenia
4. klient ogląda listę wypożyczonych przez siebie rzeczy
5. biblioteka ogląda listę wszystkich wypożyczonych rzeczy
6. biblioteka kupuje nową książkę
7. biblioteka kupuje nowe dvd

Projekt i program mogą i powinny pomijać kwestię interfejsu użytkownika - chodzi nam o zaprogramowanie operacji i zademonstrowanie ich działania z poziomu funkcji c++ a nie interaktywnego wejścia-wyjścia, oraz kwestię przechowywania danych pomiędzy uruchomieniami systemu - na razie startujemy z pustymi zasobami, które możemy do testów wzbogacać wywołując napisane funkcje. Zadanie jest do przemyślenia i przedyskutowania na laboratorium, piszą Państwo prototyp, i mogą trafić na nieoczekiwane konsekwencje decyzji, które uniemożliwią pójście dalej - ważne, żeby umieć opowiedzieć jaki był pomysł i ewentualnie na jaki problem się natrafiło.